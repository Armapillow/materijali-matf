Bio jednom jedan maslačak.
I bio na nebu beli oblačak.

Oblačak gore,maslačak dole.
Gledeći se, počeše da se vole.

Dođoše vrućine, letnje, žežene,
i maslačak poče da vene.

Oblačak pritrči brzo u pomoć:
Kiša je lila sve do u ponoć

I kad god je bilo potrebe,
oblačak davaše sve od sebe.

Od blagorodne, tople kiše
maslačak rastao sve više, više,

išao sve dalje od ovog sveta
nadrastao je sva drveta

i jednog je dana maslačak
nežno dotakao beli oblačak.